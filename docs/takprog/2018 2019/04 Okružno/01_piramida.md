## Анализа

Лако се закључује да се проблем своди на утврђивање да ли пар узастопних стрингова могу бити узастопни редови пирамиде. Провера да ли два стринга могу бити узастопни редови се своди на утврђивање броја појављивања појединих слова енглеског алфабета (над којим су стрингови написани). 
Ако са $n_x[A], n_x[B], n_x[C], ..., n_x[Z]$ означимо број појављивања, редом, слова $A, B, C, ..., Z$ у стрингу $x$, а са $n_y[A], n_y[B], n_y[C], ..., n_y[Z]$ означимо број појављивања, редом, слова $A, B, C, ..., Z$ у стрингу $y$, онда стрингови $x$ и $y$ могу бити узастопни редови пирамиде ако и само ако важи
$$
|n_y[A]-n_x[A]| + |n_y[B]-n_x[B]| + |n_y[C]-n_x[C]+...+|n_y[Z]-n_x[Z]| = 1.
$$
 
##  Смернице за алгоритам

Имплементација се своди на проверу да ли парови узастопних стрингова могу бити редови пирамиде. А та провера се своди на одређивање броја појављивања појединих слова у та два стринга. Пребрајање се може извести једним пролазом кроз одговарајући стринг. Поступак се прекида у тренутку када се стигне до пара узастопних стрингова који не могу бити узастопни редови пирамиде или када се стигне до последњег пара стрингова.
