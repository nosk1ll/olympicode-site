Са $R$ означимо реалну цену једног крилца, коју желимо да израчунамо.

Ако у $i$-тој ставци менија пише да $K_i$ крилаца кошта $C_i$ Јуана, то значи да $K_i$ крилаца реално не могу коштати мање од $C_i-0.5$ Јуана. Свака мања реална цена за $K_i$ крилаца заокружена на најближи цео број не би дала $C_i$ као резултат заокруживања. Из тога закључујемо да је $K_i R \geq C_i-0.5$, односно $R \geq (C_i-0.5)/K_i$.

Сада је потребно проћи кроз све ставке у менију и за сваку наћи ово доње ограничење за цену. Јасно је да најмања могућа реална цена за једно крилце не сме бити мања од сваког тако добијеног доњег ограничења, што значи да не сме бити мања од њиховог максимума. Пошто нам се у задатку гарантује да су цене у менију формиране исправно, то значи да је најмања могућа реална цена једног крилца једнака управо том максимуму.

$$R=\max_{i\in\{1,2,\ldots,n\}}(C_i-0.5/K_i)$$