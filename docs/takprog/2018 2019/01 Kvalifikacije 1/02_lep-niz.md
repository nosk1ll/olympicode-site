
## Анализа
Задатак решавамо разматрањем вредности $K$:

+  Ако је $K=0$, вредност сваког степена ће бити 1, осим вредности $0^0$. У том случају треба да пребројимо колико има 0 у низу и сваку коју можемо повећамо за 1.

+  Уколико је $K=1$, лепота низа је сума његових елемената. Тада је свеједно који ћемо елемент повећати, па само применимо свих $C$ операција на било који елемент.

+  Уколико је $K=2$ и уколико будемо примењивали иједну операцију, применићемо свих $C$ операција на највећи. То важи, јер претпоставимо да смо укупно применили $D$ операција и то $D_i$ на елемент $A_i$ и нека највећи има вредност $a$ тада је коначна сума: $\sum_{i=1}^n (A_i + D_i)^2 = \sum_{i = 1}^{n} (A_i^2 + 2 \cdot A_i \cdot D_i + D_i^2) = \sum_{i = 1}^{n} (A_i^2 + 2 \cdot A_i \cdot D_i) +\sum_{i = 1}^{n} D_i^2 \leq \sum_{i = 1}^{n} (A_i^2 + 2 \cdot a \cdot D_i) + \sum_{i = 1}^{n} D_i^2 = \sum_{i = 1}^{n} A_i^2 + 2 \cdot a \cdot D + \sum_{i = 1}^{n} D_i^2 \leq \sum_{i = 1}^{n} A_i^2 + 2 \cdot a \cdot D + D^2$, што је тачно једнако лепоти низ, када би на највећи додали $D$. Дакле уколико примењујемо неке операције, свакако их примењујемо на највећи. Међутим, приметимо да се тада лепота променила за $2 \cdot a \cdot D + D^2$ што максимум достиже или за $D=0$ или за $D=C$, па ако будемо примењивали неку операцију, применићемо свих $C$ на највећи.


## Смернице за алгоритам
Приметимо да, уколико је $K=2$, довољно је да проверимо да ли повећавањем највећег елемента за $C$, повећавамо његову апсолутну вредност, уколико је повећавамо, применићемо свих $C$ операција на њега, у супротном, нећемо применити ни једну операцију. Приметимо да, уколико апсолутна вредност остаје иста, нећемо применити ни једну операцију, јер тежимо да минимизујемо број операција.
