
# Тихо брдо 
Аутор: 
Текст и тест примери: 
Анализа решења: 
Тестирање: 
Дато нам је тежинско стабло и треба да нађемо минималну суму грана које ћемо уклонити тако да не постоји пут између корена и неког листа стабла.
### Први подзадатак:  
У овом подзадатку све гране имају једнаке тежине, тј. потребно је склонити минималан број грана из стабла. Најоптималније решење је да склонимо све гране  које повезују корен стабла са неким другим чвором. Ово је лако доказати тако што у случају да не узмемо грану између корена и неког другог чвора, сигурно ћемо морати узети грану у подстаблу тог чвора.
### Други подзадатак: 
Посматрајмо изглед датог стабла: постајаће више ланаца који су повезани са кореном. Пошто у сваком ланцу постоји тачно један лист, довољно је избацити грану највеће тежине на путу од корена до листа.
### Трећи подзадатак: 
Решење овог подзадатка је исто као и за цео задатак, али ограничење дозвољава и неке спорије имплементације.
### Главно решење:
За максималан број поена потребно је користити динамичко програмирање над стаблом. Рачунаћемо следеће: нека је $dp[node][0/1]$ минимална сума тако да сву неки/сви (у зависности од вредности друге димензије $dp$-а) листови у подстаблу од чвора $node$ "одвезани" од корена. Базни случај је када је $node$ лист и тада је $dp[node][0]=0$ и $dp[node][1]={\infty}$. Прелазе можемо рачунати на следећи начин: $dp[node][0]=\sum{min(dp[child][0],dp[child][1])}$ где је $child$ дете $node$-а, док за другу вредност $dp$-а имамо 2 опције: или ћемо склонити грану између чвора и детета чиме ће сви листови у његовом подстаблу постати "одвезани", или ће сви листови у његовом подстаблу већ бити "одвезани" од корена. Из тога следи формула $dp[node][1]=\sum{min(w[child]+dp[child][0],dp[child][1])}$ где је $w[child]$ тежина гране измећу $node$-a и $child$-a. Решење целог стабла ће бити $dp[1][1]$. Пошто се у задатку тражи и реконструкција решења, поред саме $dp$ вредности чуваћемо и вредност прве узете гране како би могли узети у обзир услов о лексикографској минималној секвенци склоњених грана. Временска сложеност: $O(N)$, меморијска сложеност $О(N)$.
