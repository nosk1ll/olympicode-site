
## Пoдзадатак 1

У првом подзадатку, за сваки упит прођемо кроз подниз за који се тражи одговор и извршимо битовску конјункцију свих елемената. Временска сложеност је $O(NQ)$.

## Подзадатак 2

У другом подзадатку у низу су само јединице и нуле.  Приметимо да је одговор на упит или $0$ или $1$. У овом подзадатку направимо префиксне суме, тј. проверимо колико пута се појављује $1$ до неког индекса $i$. Нека је овај број $p_{i}$. Услов да одговор буде $1$ је да између индекса $l$ и $r$ буду све јединице, тј. да важи $p_{r}-p_{l-1}=r-l+1$. Временска сложеност је $O(N)$.

## Подзадатак 3  (комплетно решење)

За комплетно решење неопходно је да замислимо наше бројеве у бинарном систему и да приметимо да битове овде можемо да посматрамо независно. Сада радимо сличан поступак као и у претходном подзадатку, за сваки бит $k$, нађемо у колико бројева до индекса $i$ је он $1$. Нека је овај број $p_{k,i}$. Да би тај бит био $1$ када извршимо конјункцију свих елемената, потребно је да важи $p_{k,r}-p_{k,l-1}=r-l+1$. Тада је одговор на упит од $l$ до $r$ једнак $\sum 2^k$, за све $k$ за које важи $p_{k,r}-p_{k,l-1}=r-l+1$. Временска сложеност је $O(N\log A_{i})$.
