## Анализа
Задатак решавамо динамичким програмирањем.
Решимо прво задатак у случају да су све координате $Y_i$ позитивне. Прво сортирамо тачке по углу у односу на позицију поште. Нека је $dp[l][r]$ најмања дужина пута, коју поштар мора да пређе, да би обишао све планере у интервалу $[l,r]$, уколико је то могуће и $inf$ у супротном.  Нека смо повезали $l$ са неком $m$ таквом да је $l<m<r$, то је  $dp[l][r] = min_{l<m<r}(dp[l][m]+dp[m+1][r])$. Друга опција је да повежемо планету $l$ са $r$. Довољно је да проверимо да ли дуж која их спаја сече дуж између поште и неке друге планете. То можемо да урадимо у $O(N)$. Уколико не сече, имамо још једног кандидата за решење, па је онда $dp[l][r]=min(dp[l][r],dist(l,r)+dp[l+1][r-1])$, где је $dist(l,r)$ растојање између планете са индексом $l$ и планете са индексом $r$. Резултат је у $dp[1][N]$, а временска сложеност алгоритма је $O(N^3)$.
Сада можемо решење да уопштимо на случај да координате $Y_i$ нису позитивне. Приметимо да како год повезали планете, увек можемо да нацртамо једну полуправу из $(0,0)$, која не сече ни једну путању. Ово важи зато што се путање међусобно не секу. "Лук" који прави један обилазак две планете може да буде садржан у неком другом и да садржи неки други, али не могу да се секу. Сада сортирамо тачке по углу. Ако претпоставимо да смо повукли ту полуправу негде између $i$ и $i+1$ планете, можемо да посматрамо низ који је циклично померен улево за $i$ места и да поновимо динамичко као у претходном делу. Ово решење ради у сложености $O(N^4)$. 
Међутим можемо да приметимо да велики део тог динамичког ми израчунавамо више пута. Можемо да дуплирамо сортирани низ, тј. циклично га поновимо други пут и поново израчунамо $dp[l][r]$. Приметимо да је сада у $dp[i][i+N]$ управо решење које се добија када би полуправа била између планета $i-1$ и $i$. Па је крајњи резултат $min_{1 \leq i \leq N}(dp[i][i+N])$. Временска сложеност $O(N^3)$, меморијска сложеност $O(N^2)$.
