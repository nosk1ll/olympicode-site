## Анализа

### Начин 1

Приметимо да различитих цифара које могу да се појављују у броју може да има највише 10, тако да можемо урадити задатак следећим поступком: фиксирамо најмању и највећу цифру (њихове вредности) које остају у броју, и видимо да ли у $К$ операција можемо избрисати све цифре које су мање од најмање и веће од највеће. Уколико можемо, разлика квадрата те две цифре је један од кандидата за решење, а нама од свих кандидата треба онај максимални.

### Начин 2

Уколико сортирамо (неким $O(N \log N)$ алгоритмом) све цифре нашег броја, приметимо да ће у оптималном решењу бити узастопни подниз тог сортираног низа (дужине $N - K$). Таквих поднизова има $O(N)$, па можемо проћи кроз све и изабрати онај који даје максималну разлику квадрата.

## Смернице за алгоритам

Уколико користимо први начин потребан нам је бројач појављивања сваке цифре у броју како не бисмо сваки пут кад бројимо пролазили кроз цео број - сложеност имплементације може варирати, али постоји 10 цифара, тако да било шта што користи неколико петљи те дужине пролази. Уколико користимо други начин, у укупној сложености доминира сложеност сортирања - $O(N \log N)$ за неки стандардни сорт, $O(N)$ уколико користимо counting sort.
