## Анализа
Приметимо да, у свим потпроблемима, можемо на почетку издвојити све слепе бројеве - проверу да ли је неки број слеп можемо урадити у сложености $ O(\log B) $, тако да можемо издвојити све такве у $ \mathcal{O}((B - A)\log B) $, што је довољно брзо.

## Потпроблем 1
Приметимо да можемо да пробамо све парове слепих бројева (има их највише $ (B - A) ^ 2 $ (груба граница)), и видети који од тих парова је клеп, провером да ли $ K $ дели њихов производ, у сложености $ \mathcal{О}((B - A) ^ 2) $

## Потпроблем 2
Заправо, нас само интересују остаци свих слепих бројева при дељењу са  $ K $ - само од остатака при дељењу два броја неким бројем зависи и остатак производа. Дакле, можемо имати бројач колико постоји слепих бројева са сваким остатком, и у $ \mathcal{O}(K^2) $ израчунати колико има клепих парова.

## Потпроблеми 3 и 4

Нека је $ z $ број слепих бројева дељивих са  $ К $. Посматрајмо све остале слепе бројеве. Уколико посматрамо неки број $ x $, нека је $ t = gcd(x, k) $. Пар  $ (x, y) $ ће бити клеп уколико важи $ \frac{k}{t} \mid y $ - дакле, када тражимо све бројеве који формирају клеп пар са бројем $ x $, треба нам број бројева дељивих са неким бројем. То можемо лако урадити проласком кроз низ слепих бројева (тј. њихових остатака при дељењу са $ K $) - када наиђемо на број $x$, додамо $ \mathrm{count}[K / gcd(x, K)] $ на решење, и увећамо $ \mathrm{count} $ сваког делиоца броја $ x $ за 1. Ово решење ради у сложености $ \mathcal{О}(\mathrm{brSlepih} \cdot \sqrt{K}) $, што је сигурно довољно брзо, јер не постоји улаз за који је број слепих бројева већи од 50000. На ово добијено решење треба додати $ z \choose 2 $, као и $ z \cdot (\mathrm{brSlepih} - z) $.
